0. Să se găsească lungimea maximă a unei secvențe de biți egali cu 1 din reprezentarea binară a unui număr natural dat.


1. Se citește un șir format din numere naturale cu proprietatea că fiecare valoare distinctă din șir apare de un număr par de ori, mai puțin una care apare de un număr impar de ori.
Să se afișeze valoarea care apare de un număr impar de ori în șirul dat.

2. Să se calculeze numărul x obținut prin aplicarea operatorului XOR între toate
elementele tuturor submulțimilor mulțimii A = {a1, a2, ... , an

} ⊂ N, mai puțin mulțimea
vidă. De exemplu, dacă A = {2, 7, 18} vom obține numărul x = (2) ^ (7) ^ (18) ^ (2 ^ 7) ^ (2
^ 18) ^ (7 ^ 18) ^ (2 ^ 7 ^ 18) = 0 (am folosit parantezele doar pentru a pune în evidență
elementele submulțimilor lui A).

3. Fie x și y două numere naturale nenule. Calculați numărul biților din reprezentarea
binară a numărului x a căror valoare trebuie comutată pentru a obține numărul y.
Indicație de rezolvare: Se calculează numărul biților nenuli din numărul t = x ^ y.

4. Fie n un număr natural. Să se determine cea mai mică putere a lui 2 mai mare sau egală
decât numărul n.

Indicație de rezolvare: https://www.geeksforgeeks.org/smallest-power-of-2-greater-than-or-equal-to-n/

5. Să se determine în mod eficient numărul de biți nuli din reprezentarea binară a unui
număr natural nenul. De exemplu, reprezentarea binară a numărului 600 este
0b1001011000 și conține 6 biți nuli.

6. Să se calculeze numărul x obținut prin aplicarea operatorului XOR între toate
elementele tuturor submulțimilor mulțimii A = {1,2, ... , n} ⊂ N, mai puțin mulțimea vidă.
De exemplu, dacă n = 3 obținem x = (1)^(2)^(3)^(1^2)^(1^3)^(2^3)^(1^2^3) = 0
(am folosit parantezele doar pentru a pune în evidență elementele submulțimilor lui A).

7. Se citesc n – 2 numere naturale distincte dintre primele n numere naturale nenule. Să
se afișeze numerele lipsă x și y.